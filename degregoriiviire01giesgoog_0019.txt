.... 13'...

editionis suae adiungendas curavit, totam autem varietatem
proponere· supersedit, sive quod non omnis diversitas a Za-
charia notata erat, sive quod arbitrabatur, se nemini gratum
facturum esse, si totam quasi messem excuteret. Id certe
patet, neque Harduini coniecturis neque Mansii lectionibus
ipsam vulgatam recensionem mutatam esse, cum uterque,
quicquid novi ad Registrum emendandum attulit, non in ipsa
verba rec-iperet, sed in marginem reficiendum curaret.

Ex iis, quae de origine vulgaris recensionis disputavi,
consequitur, ut verba eiuS, quae parvo discrimine eadem fere
in omnibus editionibus repetuntur, non ex ‚diversis libris
manu scriptiS, sed ex uno codice tabularii Vaticani fluxerint,
quem supra laudavi. Neque minus certum est, quaecunque ab
hoc codice recedant, aut irrepsisse per errorem aut ad arbi-
trium editorum mutata esse. Quae cum ita sint, id primum ac
potissimum agendum mihi videtur, ut lectio, qualis nunc est,
ab omnibus illis, quae vel a nimia licentia vel a negligentia
editorum prosecta sunt, mendis repurgetur et fad. normam
codicis, ex quo ipsa originem duxit, rursus dirigatur. Nam
quamquam ambigi nequit, quin suo iure editores multos lo-
cos in codice corruptos correxerint, id tamen pro comperto
habendum est, saepissime eos nullis aliis de causis a ge-.
nuina lectione deflexisse, nisi quod aut codicis verba male
legerent aut probe lecta parum intelligerent aut typographo·
rum erroribus ea, qua par erat, vigilantia mederi neglige-
rent. Ubicunque haec facta sint, quin codicis lectio in in-
tegrum restituenda sit, nemo profecto erit, qui in dubium ⁵
vocet.

Omnes ergo locOS, quibus meo iudicio codicis lectio re-
vocari debet, in eas, quas subieci, tabulas retuli. Asteriscis

