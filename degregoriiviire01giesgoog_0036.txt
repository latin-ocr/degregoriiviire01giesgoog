„30ss

strum ille exhiberet, cum Deusdedit cardinalis in collectione
sua canon'um laudet ep. 70 et 75 ex septimo libro, qui in
Vaticano supra ep. 28 non progreditur. At fieri potuit, ut
Deusdedit errorem aliquem in numeris indicandis admitteret.
Sit ergo integer vaticanae, aliis tamen vitiis iisque gravissi-

mis certe abundat. Nam a pluribus, ut primo obtutu patet,
exaratus est librariiS, Bantinis ¹) nisi fallor monachis, qui
neque eadem arte neque pari diligentia scribendi utebantur.
Quam ob causam alia satis emendata, alia mendosissime
scripta sunt, neque orthographia sibi constat, atque alibi in
aliis offendimus vitiis.. Vel ipsos librarios nequaquam fu-
gisse videtur, quam saepe in munere lapsi essent, cum per-
multa in libro, quem confecerunt, aut expuncta aut supra-
scripta aut alia ratione correcta videamus. Multa quidem
sic ipsi *iam correxerunt, sed non pauca intacta reliquerunt,
quae emendatione non minus indigerent. Quare Caraffam et
editoreS, qui eum sequuti sunt, optimo iure saepenumero
codicis lectionem mutasse supra dixi. Neque ob alias cau·
sas reprehensione mihi digni videntur, quam quod modo opti·

mas codicis lectiones temere repudiaverunt, modo corru-

ptos locOS, ne periculo quidam emendationis facto, pro in—
corruptis venditaverunt. Itaque non satis est Vaticanum
quam accuratissime describere, sed danda edituro opera est,
ut lectionem eius certa via et ratione castiget suisque con-
iecturis verba Gregorii in integrum restituat.

Errores, quos in VaticanodeprehendimuS, meo iudicio in
quatuor 'omnino genera describi possunt. Primum quidem
saepenumero terminationes verborum confusae sunt. Prae-
sertim notam litterae m omissae librarii perperam adhi-

1) Monasterium Bantinum, in Apulia situm, ipsis Gregorii VII. tempori-
bus conditum anno 1075 ab hoc papa impetravit privilegium, quod
codici Vaticano praefixum est. consecrata est ecclesia monasterii
anno 1093. ab Urbano 11. cf. Jaffe Reg. p. 417. 457.

