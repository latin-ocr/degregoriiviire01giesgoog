*43*-

libri auctoritatem tanti faciet, opinor, ut non alia quoque
praesidia, si modo explorari potuerint, adhibenda esse cen-
seat. Verumtamen , si quis ex iis exempIiS, quae praeter
Vaticanum per Italiam in tabulariis et bibliothecis hic atque
illic habentur, magnum fructum expectaverit, periculum est,
ne expectatio eius vehementer decipiatur. Nam quotquot
in Italia a me investigari poterant ¹) , fluxerunt omnes ex
ipso codice saepe laudat0, neque antiquitate aut ulla alia

· re excellunt. Quamobrem codicis Vaticani lectione cognita,

iam parvi interest adnotare, quoties illa exempla cum eo
conveniant, quoties ab eo recedant. Fide certe atque aucto-
ritate cum archetypo suo nullo pacto conferri possunt.

De codice Mutinensi, quamquam non ex ipso Vaticano
fluxit, vix aliter iudicandum erit. Descriptus est procul du-
bio ex codice vetusto‘, qui olim monasterii Clarevallensis
fuit, nunc in bibliotheca Trecensi servatur 2). Nihil enim
Zachariae iudicio singulare habet ⁸) praeter epistolam unam
a Bertramno comite Arelatensi ad Gregorium datam, quam
Mansius (XX. c. 363. 364) excudendam curavit. Eandem
vero epistolam ex Olarevallensi codic-e excerptam Stephanus
Baluzius iam dudum in Miscellaneis (VII. p. 128) publici
iuris fecerat, et collata Mansiana lectione cum Baluziana

l) Praeter laudatum codicem tabularii Vaticani, octo per Italiam iter
faciens ipse inspexi: alterum exemplum tabularii Vaticani, quinque in
bibliotheca Vaticana (Codd. 3797. 4579. 4906. 4907. 5638), unum
vallicellianum (Cod. C. 17), Venetiis unum in bibliotheca sancti Marci

, (App, Cl. 111. 19). Omnes hi libri recentioris sunt aetatis, non ante
saec. XVI. vel XVII. confecti.

2) Nr. 952. Cf. Catalogue general des manuscrits publiques des departe-
ments publie sous les auspices du ministre de l’instruction publique.
Paris 1856. Τ. 11. p. 392.

3) Quae ad calcem ep. 12 libri m. Mansius tanquam nova ex Muti·
nensi communicavit, totidem verbis sub finem epist. 9 eiusdem libri

leguntur.

