...32-

Modum huius commentationis longe excederem, si de
omnibus sententiis vel verbis una alterave ratione in Vati-
cano corruptis hic acturus essem3 neque in iis omnibus im-
morari licet, quas de coniectura sanasse mihi videor. Ve-
rum viros doctos ad has res investigandas curiosos aequi
bonique consulturos esse spem, si nonnullis exemplis viam
paulo distinctius doceam, quae mea quidem sententia ad
lectionem codicis emendandam instituatur oportet.

L. I. ep. ll (M. 68 Q). „Quicunque ergo sive spe huius
vel timore illius in tempore temptationis ab his, quae recta
sunt, deviat, nec sperare in Deum nec divinarum eloquiis
scripturarum se adhibere manifestat.“ Sic Vaticanus. Caraffa
pro „adhibere“ scripsit adhaerere. Neque tamen dubito, quin
ante „adhibere“ exciderit fidem.

L. I. ep. 17 (M. 74 Β.). „Fratrem vestrum attentius
hortemini, quatinus legatorum nostrorum monitis debitae
obedientiae aurem inclinet et quicquid iustitiae sibi suggesse-
rint — — -- —- vel ex iis praeiudicio pergravari, nulla sibi
ab hac ecclesia audientia denegabitur.“ Plura librarius Va·
ticani omisit, lacuna post ‚,suggesserint“ relicta. Sed Caraffa

spicio non abesse videatur, quin librarii id quoque saepius admiserint,
ut Gregorii verbis sua temere admiscerent3 quod haud dubie nonnun-
quam factum est, sed plerisque additamentis iam in recognoscendo
libro deletis pauca reliquerunt nobis expungenda. Exemplum depre-
hendimus in inscriptione ep. 2 libri VII. (M. 289 A.), ubi in Vati-
cano haec leguntur: „Gregorius etc. Lucensi clero et populo exce·
ptis his, quinon communicant neque consentiunt communicatis salutem
· etc.“ „Exceptis“ expuncto, omnia bene se habent3 cf. L. V. ep·
, 6 et L. IX. ep. 8. Caraffa certe aliter locum expedire studuit, cum
in hunc modum ederet: „qui communicant atque consentiunt.“ Item
expungendum videtur „quem“ in his verbiS: „Neque fenim alium
nostrae salutis et aeternae vitae introitum Christi ovibus eorumque

pastoribus patere cognovimus, nisi quem ab ipso monstratum.“ L. 111.
ep. 10 (Μ. 197 Β.).

 

