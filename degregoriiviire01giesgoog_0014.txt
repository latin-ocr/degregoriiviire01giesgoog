-8-

populi Romani“ typis exscriptus in publicum prodiit. Pri,-
mam hanc editionem epistolarum pontificiarum, quae usque
ad Gregorii VH. aetatem perducta est, Antonius Caraffa
S. R. E. bibliothecarius adornaverat, et paulo post eius mor-
tem Antonius Aquinas iubente Gregorio XIV. absolutum
opus foras edidit ¹). Caraffa, cum de edendo Registro cogi-
taret, optimo quidem illo codice, quem,supra laudavimuS,
quique in tabulario Vaticano ei praesto erat, usus erat, sed
opus praecipitans a negligenti quodam et imperito librario
codicem transcribi iusserat. Mendosum hoc exemplum pro
dolor fundamentum primae recensionis erat. Quo factum
est, ut saepenumero singula verba aut mutarentur aut plane‘
omitterentur, interdum versus integri in alienum locum
transponerentur aut omnino exciderent, alii frequentes erro-
res admitterentur, qui codice non adhibito aegre a quoquam
corrigi possent. Mirum profecto est, quod Caraffa nonnun-
quam quasi suas coniecturas margini adscripsit verba, quae
ad litteram cum ipsa codicis lectione conveniunt3 qua re
eum librarii sui, non codicis correctorem se praestitisse ma-
nifestum est. , ¹
Ut corruptio lectioniS, qualis iam in prima editione
fuerit, melius perspici possit, exempla quaedam insignia pro-
ferre iuvabit. Gregorius in primis litteriS, quas ad Rudol-
Δ fum Suevorum ducem dedit (Lib. I. ep. 19), haec ait: „Li-
cet ex·praeteritis nobilitatis tuae studiis clareat, te sanctae
· Romanae ecclesiae honorem diligere, nunc tamen, quanto
ipsius amore ferveas quantumque caeteros illarum partium
principes eiusdem amoris magnitudine transcendas, litterae
tuae nobis transmissae evidenter exponunt. Quae nimirum
inter caetera dulcedinis suae verba illud nobis videbantur
consulere , per quod et status imperii gloriosius regitur et
sanctae ecclesiae vigor solidatur, videlicet ut sacerdotium et

1) Mar. Marini Diplomatica ‚pontificia p. θ’.

