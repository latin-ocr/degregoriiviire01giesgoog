...31—

buerunt, modo omittentes, ubi ponenda erat, modo non
suo loco apponentes. Sententias sic vitiatas, cum haud dis-
ficiles sint ad corrigendum et levi extremae syllabae vel lit-
terae mutatione plerumque sanari possint, maximam partem
iam Caraffa emendavit. Alterum genus est mendorum, quae
a similitudine quadam vocabulorum profecta sunt, ut sae-
pius noster et vester, vobis et nobi-9, alia similia permutata
invenimus. Haec imprimis HarduinuS, homo emunctae naris,
feliciter indagavit, et plura egregie expedivit 2). Tum in nu-
meris vel notis chronologicis reddendis nonnunquam librarii
errarunt. Errores sic admissi, si ex ipso ordine litterarum
cognosci possunt, parvo negotio corriguntur; sin aliter, res
est desperanda. Quartum denique genus parum adhuc· ob-
servatum est, quamquam frequentissimum mihi videtur. Plu-
rimas enim, nisi vehementer fallor, lacunas Vaticanus habet,
vel singulis vel pluribus verbis omissis. Quod cum vel ex
eo coniici liceat, quod tot verba suprascripta sunt, multo
tamen manifestius fit ex ipso sententiarum et verborum
nexu. Sic iuramentum Bertramni comitis (M. 350 B.) Vati-
canus in hunc modum refert: „Ego B. etc. ab hac hora et
deinceps tibi domino meo papae Gregorio et cunctis succes-
soribus tuis, qui per meliores cardinales s. Romanae ecclesiae
suerint, credideritiS, in dampnum vestrum me sciente non
manifestab0.“ Nonnulla excidisse, quis non videt? Neque
Caraffam fugit, qui lacuna bene expleta iuramentum sic edi-
dit': „— s. R. ecclesiae electi fuerint, fidelis ero, el quicquid
credideritis etc.“ Alias quoque praetermissiones et Caraffa et
Harduinus hic illic notaverunt, sed maiorem tamen numerum
locorum hoc modo vitiatorum eos parum curasse opinor 3).

. ’2) Placet etiam ea emendatiO, quam Hartvicus Floto ad ep. 79 libri primi
(Μ. 120 C.) proposuit, „tempore antecessoris vestri,“ non nostri scri-
bendum esse docens. Vita Heinrici IV. T. Ι. p. 155.

3) Cum expuncta quoque multa in Vaticano esse supra retulerim, su-

